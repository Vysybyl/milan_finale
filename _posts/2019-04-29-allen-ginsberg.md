---
layout: post
title: Allen Ginsberg
featured-img: india
---

Ho risentito Ginsberg stamattina. Un'apparizione. Youtube nasconde perle come questa... che poi mica le nasconde, sei tu che fai le domande sbagliate, come davanti a un oracolo.

Ginsberg come un vecchio amico. Con Ginsberg non sono tornato solo a Milano, ma più in giù, più indietro, ai miei sedici anni e a un altro sapore del tempo.

Ho bigiato oggi... Scrivo solo ora, alle due di notte, e non di mattina appena alzato. Ma non biascicherò sensi di colpa. Sono un professionista - un omino operoso - non ho tempo da perdere.

Mi ha scritto la K. poco fa, chiedendomi se non ero vicino a piazza Susa, che c'erano i fascisti per Ramelli. Gli ho detto che a me i fascisti mi pettinano. Non ha capito.

"Mi fanno un baffo".

"Comunque sono a casa".

Meglio così. Alla morte di Ginsberg dei monaci buddisti hanno cantato per diciotto ore. Anche a Milano devono essercene, di monaci buddisti. Fascisti ce ne sono almeno mille, secondo il sito della Repubblica... Quindi basta applicare un po' di statistica per capire che qualche monaco ci deve pur essere. Provo a sentire i monaci nel mio quartiere. Ne conto cinque, ma solo un bikku arancione. Conto le puttane ma non ne sento. Stasera fa freddo.

Ieri sono ripassato dal parchetto e i manifesti fascisti erano stati strappati. La Tesla fa i jukebox all'idrogeno.  
