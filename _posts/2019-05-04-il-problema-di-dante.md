---
layout: post
title: Il problema di Dante
featured-img: f
---

Se l'è vista brutta, Dante, ad architravare l'inferno e il resto con i trucchi del contrappasso e di incastonare le anime nel loro peccato caratteristico: in una storia personale, ossia in un momento e un luogo, con un'età specifica. 

Perché, di fatto, una cosa del genere non può stare in piedi se non in endecasillabi. 

Eppure è lo stesso trucco che serve a me per trovare i miei finali. "Se finisco, mi finisco" - credo scrivesse Chiara Zocchi qualche anno fa... O qualcosa di simile. Ho bisogno di un'immagine, un quadretto, per poter dire "e poi gli affondò il coltello tre volte nel petto, addentandogli l'orecchio", oppure "e sorridendo me ne vado". Potrei anche copiare e metterci un "sono a casa!" o prendere una tetta e metterla in bocca a qualcuno.

La F. mi ha detto che parte martedì. Con sto cazzo di facebook a tenerci tutti appesi per i pollici uno non può nemmeno scusarsi a piangere un addio o crepare come si deve.
