---
layout: post
title: Siccome
featured-img: mare
---

"Siccome" è stata la prima parola vietata.

Vietata è esagerato. La maestra la considerava troppo "arcaica" e me la sconsigliò. Ma, siccome in casa si usava parecchio, il richiamo suonò come un divieto arbitrario e venne da me vissuto come un'ingiustizia.

Siccome quell'avverbio non si poteva più usare, fui costretto a sostituirlo con il "dato che", come quando ai bambini mancini davano un cucchiaio piegato verso sinistra.

Oggi, la trappola scatta ogni volta che giungo nei pressi di un "siccome": sobbalzo e zoppicando lo sostituisco prima di rendermene conto. Dato che il processo accade involontariamente, non lo vivo come una menzogna.

Io sono soprattutto centomila siccome che mi hanno costretto a trasformare in dato che. 

Come posso sperare di essere spontaneo?
